# Advent of Code

LiTHe kod kommer att hålla i den årliga [Advent of Code](https://adventofcode.com/)
tävlingen från 1:a December till tävlingens slut den 25:e. Advent of Code går ut på
att lösa programmeringsproblem vaje dag i December till juldagen.

Om alla dagens problem löses tilldelas två silverstjärnor (en guldstjärna)
och för varje par silverstjärnor kommer LiTHe kod att donera ett träd till
[teamtrees.org](https://www.teamtrees.org) för välgörenhet.

De 10 bästa deltagarna kommer att vinna presentkort med motsvarande summor:

1.  1500kr
2.  1000kr
3.  750kr
4.  500kr
5.  500kr
6.  500kr
7.  200kr
8.  200kr
9.  200kr
10. 200kr

Vinnarna kommer att utses främst utifrån antal lösta problem och därefter
poäng som utdelas av Advent of Code.

Deltagande i tävlingen är helt gratis och det kommer att hållas ett startup
event det 3:e December i Café Java kl17. Instruktioner för hur man går med i
tävlingen kommer vid ett senare tillfälle.

# IMPA

Välkommen till IDA-Mästerskapet i Programmering och Algoritmer (IMPA).
Tävlingen riktar sig till studenter på alla nivåer vid Linköpings universitet
som är intresserade av algoritmer, programmering och problemlösning.

Höstens IMPA-tävling består av 4 omgångar som var och en omfattar 3 veckor.
Varje omgång är en egen tävling med 3000kr i vinster.
Första omgången börjar söndag 22:e september och sista omgången slutar
söndag 15:e december 2019.

Syftet med IMPA är att studenter vid Linköpings universitet ska bli bättre på
programmering, algoritmer och problemlösning. Målet är dels att LiU ska placera
sig bättre i nationella och internationella programmeringstävlingar och dels
att studenter som deltar ska bli mer eftertraktade på arbetsmarknaden tack vare
sin dokumenterade kompetens.

Mer information finns på IMPAs [hemsida](https://www.ida.liu.se/projects/impa/new/)

# NCPC 2019

NCPC är över för i år. Vi hoppas att du vill vara med igen nästa höst!

<div id="sponsor-container">
    <img class="sponsor" src="/static/img/idainfront_logo.png" alt="ida infront">
    <img class="sponsor" src="/static/img/opera_dark_logo.png" alt="opera">
    <img class="sponsor" src="/static/img/ericsson_logo.png" alt="ericsson">
</div>
